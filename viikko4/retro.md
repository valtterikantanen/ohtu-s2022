# Retrospektiivitekniikat

Esimerkiksi näiden kahden retrospektiivitekniikan avulla kehitystiimi voi käyttää selvittääkseen, mikä meni sprintin aikana hyvin ja mikä ei.

## Start, Stop, Continue, More of, Less of Wheel
Keskustelutilaisuus aloitetaan piirtämällä paperille ympyrä, joka jaetaan viiteen osioon. Tämän jälkeen osallistujien kommentit kirjataan sopivaan osioon seuraavasti:

* __Start__: Mitä sellaista tulisi tehdä, mitä ei ole vielä tehty?
* __Stop__: Minkä tekeminen tulisi lopettaa?
* __Continue__: Mitä tulisi jatkaa?
* __More of__: Mitä tulisi tehdä enemmän?
* __Less of__: Mitä tulisi tehdä vähemmän?

Kun kommenteista on keskusteltu, päätetään mahdollisista muutoksista.

## Glad, Sad, Mad
Osallistujat kirjoittajat lyhyitä huomioita edellisen sprintin kulusta yksittäisille paperilapuille. Huomiot voivat koskea myös muuta kuin tiimin omaa toimintaa.

Tämän jälkeen jokainen tiimin jäsen esittää omat huomionsa, ja laput ryhmitellään kolmeen ryhmään (_sad_ ja _mad_ molemmat kuvastavat sprinttiin negatiivisesti vaikuttaneita seikkoja). Seuraavaksi samoja asioita koskevat laput ryhmitellään yhteen ja osallistujat äänestävät, mistä asioista keskustellaan. Keskustelua jatketaan (eniten ääniä saaneista kohdista aloittaen) niin kauan kuin aikaa on tai kaikki esille tulleet asiat on käsitelty. Keskustelun tulisi keskittyä siihen, mitä seuraavassa sprintissä voidaan tehdä paremmin.